---
title: पढमो उद्देसो —

type: lesson

order:
  aagam: 
    position: 1
  book: 
    position: 1
  chapter: 
    position: 1
  lesson: 
    position: 1
  
parent:
  type: chapter

children:
  type: sutra
  count: 6

start: 
end: पढमो उद्देसो समत्तो ।
---

सिरि उसहदेवसामिस्स णमो । सिरि गोडी - जिराउला - सव्वोदय - पासणाहाणं णमो । णमोत्थुणं समणस्स भगवओ महइ महावीर वद्धमाणसामिस्स । सिरि गोयम - सोहम्माइ सव्व गणहराणं णमो । सिरि सुगुरु - देवाणं णमो ॥ 

पंचमगणहर-भयवं-सिरिसुहम्मसामिविरइयं पढमं अंगं आयारंगसुत्तं पढमो सुयक्खंधो

## १ पढमं अज्झयणं 'सत्थपरिण्णा' 

### पढमो उद्देसओ 

#### १. 
सुयं मे आउसं ! तेणं भगवया एवमक्खायं — इहमेगेसिं णो सण्णा भवति । 

तं जहा — पुरत्थिमातो वा दिसातो आगतो अहमंसि, दाहिणाओ वा दिसाओ आगतो अहमंसि, पच्चत्थिमातो वा दिसातो आगतो अहमंसि, उत्तरातो वा दिसातो आगतो अहमंसि, उड्ढातो वा दिसातो आगतो अहमंसि, अधेदिसातो वा आगतो अहमंसि, अन्नतरीतो दिसातो वा अणुदिसातो वा आगतो अहमंसि, एवमेगेसिं णो णातं भवति । 

अत्थि मे आया उववाइए, णत्थि मे आया उववाइए, के अहं आसी, के वा इओ चुते पेच्चा भविस्सामि । 

#### २. 
से ज्जं पुण जाणेज्जा सह सम्मुइयाए परवागरणेणं अण्णेसिं वा अंतिए सोच्चा, तं जहा — पुरत्थिमातो वा दिसातो आगतो अहमंसि एवं दक्खिणाओ वा पच्चत्थिमाओ वा उत्तराओ वा उड्ढ़ाओ वा अहाओ वा अन्नतरीओ दिसाओ वा अणुदिसाओ वा आगतो अहमंसि, एवमेगेसिं णातं भवति । 

अत्थि मे आया उववाइए जो इमाओ दिसाओ वा अणुदिसाओ वा अणुसंचरति सग्वाओ दिसाओ सव्वाओ अणुदिसाओ सो हं । 

#### ३. 
से आयावादी, लोगावादी, कम्मावादी, किरियावादी । 

#### 4
अकरिस्सं च हं, काराविस्सं च हं, करओ यावि समणुण्णे भविस्सामि । 

#### ५. 
एयावंति सव्वावंति लोगंसि कम्मसमारंभा परिजाणितव्वा भवंति । 

#### ६.
अपरिण्णायकम्मे खलु अयं पुरिसे जो इमाओ दिसाओ वा अणुदिसाओ वा अणुसंचरति, सग्वाओ दिसाओ सव्वाओ अणुदिसाओ सहेति, अणेगरूवाओ जोणीओ संधेति, विरूवरूवे फासे पडिसंवेदयति । 

#### ७. 
तत्थ खलु भगवता परिण्णा पवेदिता । 

इमस्स चेव जीवियस्स परिवंदण-माणण-पूयणाए जाती-मरण-मोयणाए दुक्खपडिघातहेतु । 

#### ८.
एतावंति सव्वावंति लोगंसि कम्मसमारंभा परिजाणियव्वा भवंति । 

#### ९. 
जस्सेते लोगंसि कम्मसमारंभा परिण्णाया भवंति से ह मुणी परिणणायकम्मे त्ति बेमि ।

॥ सत्थपरिण्णाए पढमो उद्देसओ समत्तो ॥

### बीओ उद्देसओ 

#### १०. 
अट्ठे लोए परिजुण्णे दुस्संबोधे अविजाणए । अस्सखिं लोए पव्वहिए तत्थ तत्थ पुढो पास आतुरा परितावेंति । 

#### ११. 
संति पाणा पुढो सिता । 

#### १२. 
लज्जमाणा पुढो पास । 'अणगारा मो' त्ति एगे पवयमाणा, जमिणं विरूवख्वेहिं सत्थेहिं पुढविकम्मसमारंभेणं पुढविसत्थं समारंभभाणो अणेगरूवे पाणे विहिंसति । 

#### १३. 
तत्थ खलु भगवता परिण्णा पवेदिता-इमस्स चेव जीवियस्स परिवंदण- माणण-पूयणाए जाती-मरण-मोयणाए दुक्खपडिघातहेउ से सयमेव पुढविसत्थं समारंभति, अण्णेहिं वा पुढविसत्थं समारंभावेति, अण्णे वा पुढविसत्थ॑ समारंभंते समणुजाणति । तं से अहिताए, तं से अबोहीए। 

#### १४. 
से तं संबुज्ञमाणे आयाणीयं समुट्ठटाए सोच्चा भगवतों अणगाराणं इहमेगेसिं णातं भवति — एस खलु गंथे, एस खलु मोहे, एस खलु मारे, एस खलु निरए । इच्चत्थं गढिए लोए, जमिणं विरूवरूवेहिं सत्थेहटिं पुडविकम्मसमारंभेणं पुडविसत्थं समारभमाणे अण्णे वडणेगरूवे पाणे विहिंसति। 

#### १५. 
से बेमि — अप्पेगे अंधमब्भे अप्पेगे अंधमच्छे, अप्पेगे पादमब्भे २, अप्पेगे गुण्फमब्भे २, अप्पेगे जंघमब्भे २, अप्पेगे
जाणुमब्भे २, अप्पेगे ऊरूमब्भे २, अप्पेगे कडिमब्भे २, अप्पेगे णाभिमब्भे २, अप्पेगे उदरमब्भे २, अप्पेगे पासमब्भे २, अप्पेगे पिट्टिमब्भे २, अप्पेगे
उरमब्भे २, अप्पेगे हिययमब्भे २, अप्पेगे थणमब्भे २, अप्पेगे खंधमब्भे २, अप्पेगे बाहुमब्भे २, अप्पेगे हत्थमब्भे २, अप्पेगे अंगुलिमब्भे २, अप्पेगे
णहमब्भे २, अप्पेगे गीवमब्भे २, अप्पेगे हणुमब्भे २, अप्पेगे होट्टमब्भे २, अप्पेगे दंतमब्भे २, अप्पेगे जिब्भमब्भे २, अप्पेगे तालुमब्भे २, अप्पेगे गलमब्भे
२, अप्पेगे गंडमब्भे २, अप्पेगे कण्णमब्भे २, अप्पेगे णासमब्भे २, अप्पेगे अच्छिमब्भे २, अप्पेगे भमुहमब्भे २, अप्पेगे णिडालमब्भे २, अप्पेगे सीसमब्भे