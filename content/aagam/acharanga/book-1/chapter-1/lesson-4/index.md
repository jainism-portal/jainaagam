---
title: चउत्थो उद्देसओ —

type: lesson

order:
  cat: anga
  aagam: 
    position: 1
  book: 
    position: 1
    depth: 2
  chapter: 
    position: 1
    depth: 2
  lesson: 
    position: 4
    depth: 3
  
parent:
  type: chapter

children:
  type: sutra
  count: 8
  from: 32
  to: 39

start: चउत्थो उद्देसओ
end: सत्थपरिण्णाए चउत्थो उद्देसओ समत्तो ।
 
---

### चउत्थो उद्देसओ 

#### ३२. 
से बेमि — णेव सयं लोगं अब्भाइक्खेज्जा, णेव अत्ताणं अब्भाइक्खेज्जा । 

जे लोगं अब्भाइक्खति से अत्ताणं अब्भाइक्खति, जे अत्ताणं अब्भाइक्खति से लोगं अब्भाइक्खति । 

जे दीहलोगसत्थस्स खेत्तण्णे से असत्थस्स खेत्तण्णे, जे असत्थस्स खेत्तण्णे से दीहलोगसत्थस्स खेतण्णे । 

#### ३३. 
वीरेहि एयं अभिभूय दिट्ठं संजतेहिं सता जतेहिं सदा अप्पमत्तेहिं । 

जे पमत्ते गुणट्ठिते से हु दंडे पवुच्चति । 

तं परिण्णाय मेहावी इदाणीं णो जमहं पुव्वमकासी पमादेणं । 

#### ३४. 
लज्जमाणा पुढो पास । 

'अणगारा मो' त्ति एगे पवदमाणा, जमिणं विरूवरूवेहिं सत्थेहिं अगणिकम्मसमारंभेणं अगणिसत्थं समारंभमाणे अण्णे वSणेगरूवे पाणे विहिंसति । 

#### ३५. 
तत्थ खलु भगवता परिण्णा पवेदिता — इमस्स चेव जीवियस्स परिवंदण-माणण-पूयणाए जाती-मरण-मोयणाए दुक्खपडिघातहेतुं से सयमेव अगणिसत्थं समारभति, अण्णेहिं वा अगणिसत्थं समारभावेति, अण्णे वा अगणिसत्थं समारभमाणे समणुजाणति । 

तं से अहिताए, तं से अबोधीए । 

#### ३६. 
से त्तं संबुज्झमाणे आयाणीयं समुट्ठाए सोच्चा भगवतो अणगाराणं इहमेगेसिं णातं भवति - एस खलु गंथे, एस खलु मोहे, एस खलु मारे, एस खलु निरए । इच्चत्थं गढिए लोए, जमिणं विरूवरूवेहिं सत्थेहिं अगणिकम्मसमारंभेणं अगणिसत्थं समारभमाणे अण्णे वSणेगरूवे पाणे विहिंसति । 

#### ३७. 
से बेमि — संति पाणा पुढडविणिस्सिता तणणिस्सिता पत्तणिस्सिता कट्ठणिस्सिता गोमयणिस्सिता कयवरणिस्सिया । 

संति संपातिमा पाणा आहच्च संपयंति य । 

अगणिं च खलु पुट्ठा एणे संघातमावज्जंति । 

जे तत्थ संघातमावज्जंति ते तत्थ परियावज्जंति । 

जे तत्थ परियावज्जंति ते तत्थ उद्दायंति । 

#### ३८.
एत्थ सत्थं समारभमाणस्स इच्चेते आरंभा अपरिण्णाता भवंति। एत्थ सत्थं असमारभमाणस्स इच्चेते आरंभा पर भवंति । 

#### ३९. 
जस्स एते अगणिकम्मसमारंभा परिण्णाता भवंति से हु मुणी परिण्णायकम्मे त्ति बेमि । 

॥ सत्थपरिण्णाए चउत्थो उद्देस ओ सम्मत्तो ॥

### पंचमो उद्देसओ 

#### ४०. तं णो
करिस्सामि समुट्ठाए मत्ता मतिमं अभयं विदित्ता तं जे णो करए एसोवरते, एत्थोवरए, एस अणगारे त्ति पवुच्चति । 

#### ४१. 
जे गुणे से आवटड्टे, जे आवट्टे से गुणे । 

उड्डं अहं तिरिंयं पाईणं पासमाणे रूवाईं पासति, सुणमाणे सद्दाईं सुणेति । 

उड्डं अहं तिरियं पाईणं मुच्छमाणे रूवेसु मुच्छति, सद्देसु यावि । 

एस लोगे वियाहिते । 

एत्थ अगुक्ते अणाणाए पुणो पुणो गुणासाते वंकसमायारे पमत्ते गारमावसे । 

#### ४२. 
लज्जमाणा पुढो पास । 

'अणगारा मो' त्ति एणे पवदमाणा, जमिणं विरूवख्वेहिं सत्थेहिं
वणस्सतिकम्मसमारंभेणं वणस्सतिसत्थं समारभमाणे अण्णे वडणेगरूवे पाणे विहिंसति । ४३. तत्थ खलु भगवता परिण्णा पवेदिता-इमस्स चेव जीवियस्स
परिवंदण-माणण-पूयणाए जाती-मरण-मोयणाए दुक्खपडिघातहेतुं से सयमेव वणस्सतिसत्थं समारभति, अण्णेह्िं वा वणस्सतिसत्थं समारभावेति, अण्णे वा