---
title: 

type: sutra

order:
  aagam: 
    position: 9
    depth: 1
  section: 
    position: 1
    depth: 2
  chapter:
    position: 1
    depth: 3
  sutra: 
    position: 2
    depth: 4

parent:
  type: section

sutra: |
  तए णं से सुहम्मे अणगारे जंबू अणगारं एवं वयासी - एवं खलु जंबू ! समणेणं भगवया महावीरेणं जाव संपत्तेणं णवमस्स अंगस्स अणुत्तरोववाइयदसाणं तिण्णि वग्गा पण्णत्ता।

  जइ णं भंते ! समणेणं भगवया महावीरेणं जाव संपत्तेणं णवमस्स अंगस्स अणुत्तरोववाइयदसाणं तओ वग्गा पण्णत्ता, पढमस्स णं भंते ! वग्गस्स अणुत्तरोववाइयदसाणं समणेणं भगवया महावीरेणं जाव संपत्तेणं कइ अज्झयणा पण्णत्ता ?

  एवं खलु जंबू ! समणेणं भ्रगवया महावीरेण जाव संपत्तेणं अणुत्तरोववाइयदसाणं पढमस्स वग्गस्स दस अज्झयणा पण्णत्ता, तं जहा -

  जालि-मयालि-उवयाली, पुरिससेणे य वारिसेणे य । 

  दीहदंते य लट्ठदंते य, वेहल्ले वेहायसे अभए इ य कुमारे ॥ 

  जइ णं भंते ! समणेणं भगवया महावीरेणं जाव संपत्तेणं पढमस्स वगस्स दस अज्ञ्ञयणा पण्णत्ता, पढमस्स णं भंते ! अज्झयणस्स समणेणं भगवया महावीरेणं जाव संपत्तेणं के अट्ठे पण्णत्ते ?
---