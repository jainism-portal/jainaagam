---
title: 

type: sutra
position: 5

parent:
  type: lesson
---

से बेमि — 

अप्पेगे अंधमब्भे अप्पेगे अंधमच्छे । 

अप्पेगे पायमब्भे,अप्पेगे पायमच्छे । 

अप्पेगे गुप्फमब्भे, अप्पेगे गुप्फमच्छे । 

अप्पेगे जंघमब्भे, अप्पेगे जंघमच्छे । 

अप्पेगे जाणुमब्भे, अप्पेगे जाणुमच्छे । 

अप्पेगे ऊरूमब्भे, अप्पेगे ऊरूमच्छे । 

अप्पेगे कडिमब्भे, अप्पेगे कडिमच्छे । 

अप्पेगे णाभिमब्भे, अप्पेगे णाभिमच्छे । 

अप्पेगे उयरमब्भे, अप्पेगे उयरमच्छे । 

अप्पेगे पासमब्भे, अप्पेगे पासमच्छे । 

अप्पेगे पिट्ठिमब्भे, अप्पेगे पिट्ठिमच्छे । 

अप्पेगे उरमब्भे, अप्पेगे उरमच्छे । 

अप्पेगे हिययमब्भे, अप्पेगे हिययमच्छे । 

अप्पेगे थणमब्भे, अप्पेगे थणमच्छे । 

अप्पेगे खंधमब्भे, अप्पेगे खंधमच्छे । 

अप्पेगे बाहुमब्भे, अप्पेगे बाहुमच्छे । 

अप्पेगे हत्थमब्भे, अप्पेगे हत्थमच्छे । 

अप्पेगे अंगुलिमब्भे, अप्पेगे अंगुलिमच्छे । 

अप्पेगे णहमब्भे, अप्पेगे णहमच्छे । 

अप्पेगे गीवमब्भे, अप्पेगे गीवमच्छे । 

अप्पेगे हणुयमब्भे, अप्पेगे हणुयमच्छे । 

अप्पेगे होट्ठमब्भे, अप्पेगे होट्ठमच्छे । 

अप्पेगे दंतमब्भे, अप्पेगे दंतमच्छे । 

अप्पेगे जिब्भमब्भे, अप्पेगे जिब्भमच्छे । 

अप्पेगे तालुमब्भे, अप्पेगे तालुमच्छे । 

अप्पेगे गलमब्भे, अप्पेगे गलमच्छे । 

अप्पेगे गंडमब्भे, अप्पेगे गंडमच्छे । 

अप्पेगे कण्णमब्भे, अप्पेगे कण्णमच्छे । 

अप्पेगे णासमब्भे, अप्पेगे णासमच्छे । 

अप्पेगे अच्छिमब्भे, अप्पेगे अच्छिमच्छे । 

अप्पेगे भमुहमब्भे, अप्पेगे भमुहमच्छे । 

अप्पेगे णिडालमब्भे, अप्पेगे णिडालमच्छे । 

अप्पेगे सीसमब्भे, अप्पेगे सीसमच्छे । 

अप्पेगे संपमारए । 

अप्पेगे उद्दवए ।