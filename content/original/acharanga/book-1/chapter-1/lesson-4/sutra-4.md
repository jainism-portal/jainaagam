---
title: 

type: sutra
position: 5

parent:
  type: lesson

---

तत्थ खलु भगवता परिण्णा पवेइया — इमस्स चेव जीवियस्स, परिवंदण-माणण-पूयणाए, जाई-मरण-मोयणाए दुक्खपडिघायहेउं, से सयमेव अगणिसत्थं समारंभइ, अण्णेहिं वा अगणिसत्थं समारंभावेइ, अण्णे वा अगणिसत्थं समारंभमाणे समणुजाणइ । 

तं से अहिताए, तं से अबोधीए । से त्तं संबुज्झमाणे आयाणीयं समुट्ठाए । 

सोच्चा भगवओ अणगाराणं इहमेगेसिं णायं भवइ - एस खलु गंथे, एस खलु मोहे, एस खलु मारे, एस खलु निरए । 

इच्चत्थं गढिए लोए, जमिणं विरूवरूवेहिं सत्थेहिं अगणि कम्मसमारंभेणं अगणि सत्थं समारंभमाणे अण्णे वि अणेगरूवे पाणे विहिंसइ । 