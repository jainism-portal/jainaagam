---
title: 

type: sutra

order:
  aagam: 
    position: 9
    depth: 1
  section: 
    position: 1
    depth: 2
  chapter:
    position: 1
    depth: 3
  sutra: 
    position: 3
    depth: 4

parent:
  type: section

sutra: |
  एवं खलु जंबू ! तेणं कालेणं तेणं समएणं रायगिहे णयरे, रिद्वित्थिमिय समिद्धे । गुणसिलए चेइए । सेणिए राया, धारिणी देवी । सीहो सुमिणे । जालीकुमारो । जहा मेहो अट्ठट्ठओ दाओ जाव अण्णं च विपुलं धण कणग-रयण-मणिमोत्तिय-संख-सिलप्पवाल- रत्तरयण-संतसार-सावएज्जं अलाहि जाव आसत्तमाओ कुलवंसाओ पकाम॑ दाउं, पकामं भोत्तुं, पकामं परिभाएउं ।

  तए णं से जालीकुमारे एगमेगाए भारियाए एगमेग॑ हिरण्णकोडिं दलयइ, एगमेगं सुवण्णकोडिं दलयइ, जाव एगमेगं पेसणकारिं दलयइ, अण्णं च विउलं धणकणग जाव परिभाएउं दलयइ ।

  तए णं जाली कुमारे उप्पिं पासाय वरगए जाव माणुस्सए कामभोगे पच्चणुभवमाणे विहरइ ।
---