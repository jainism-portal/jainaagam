---
title: 

type: sutra
position: 

parent:
  type: lesson

---

लज्जमाण पुढो पास । अणगारा मो त्ति एगे पवयमाणा, जमिणं विरूवरूवेहिं सत्थेहिं तसकाय समारंभेणं तसकायसत्थ समारंभमाणे अण्ण वि अणेगरूवे पाणे विहिंसइ । तत्थ खलु भगवया परिण्णा पवेइया - इमस्स चेव जीवियस्स, परिवंदण-माणण-पूयणाए, जाई-मरण-मोयणाए,
दुक्खपडिघायहेउं, से सयमेव तसकायसत्थ समारंभइ, अण्णेहि वा तसकायसत्थ समारंभावेइ, अण्ण वा तसकायसत्थ समारंभमाणे समणुजाणइ । 

तं से अहियाए, तं से अबोहीए । से तं संबुज्झमाणे आयाणीयं समुट्ठाए । सोच्चा खलु भगवओ अणगाराणं वा अंतिए इहमेगेसिं णायं भवइ - एस खलु गंथे, एस खलु मोहे, एस खलु मारे, एस खलु णरए । इच्चत्थं गढिए लोए, जमिणं विरूवरूवेहिं सत्थेहिं तसकाय समारंभेणं तसकायसत्थ समारंभमाणे अण्ण वि अणेगरूवे पाणे विहिंसइ ।